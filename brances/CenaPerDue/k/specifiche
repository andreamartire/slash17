------------------------------------------------------
Ciccio Pasticcio e Renata Limbranata: una cena per due
------------------------------------------------------

Ciccio Pasticcio vuole fare una sorpresa alla sua cara mogliettina, 
Renata Limbranata, che non è in casa. Prima che Renata torni, Ciccio 
vuole riuscire a preparare una cenetta, mettersi in smoking, e 
aspettare Renata alla porta per regalarle un mazzo di fiori.

Più nel dettaglio:

l'ambiente può essere rappresentato nel seguente modo:

 - - - - -
| |M| | | |	KITCHEN oggetto: Meal
 - - @ - - 
| | | |S| |	BEDROOM oggetto: Smoking
 @ - - - - 
| |T| | | |	LIVING/DINING ROOM oggetto: Table
 - - - @ - 
|C| | | |F|	HALL oggetto: Flowers
 - @ - - - 
   D		DOOR (entrance)


Ogni riga rappresenta una stanza della casa. Ogni stanza (riga) e' 
composta da piu' caselle. Ciccio si puo' muovere orizzontalmente in 
ogni stanza. Ciascuna stanza comunica con quella superiore o quella 
inferiore (adiacenti) tramite una porta in una specifica posizione, 
che varia, in generale, per ogni coppia di stanze adiacenti. Si puo' 
quindi passare (verticalmente) da una stanza all'altra solo se si e' 
sulla casella corrispondente alla porta (le porte sono rappresentate
nella figura con il simbolo "@"). In ogni stanza e' presente un oggetto 
in una specifica casella.

L'obiettivo di Ciccio consiste nell'organizzazione della "serata 
perfetta", che richiede il raggiungimento dei seguenti obiettivi:
  1. preparare la cena
  2. mettersi in smoking
  3. portare la cena sul tavolo
  4. prendere i fiori
  5. aspettare Renata di fronte alla porta di ingresso.

La cosa e' complicata dal fatto che Ciccio ha un tempo limitato 
prima che Renata torni a casa; inoltre, il suo dispettosissimo gatto 
Gigino Granfelino a volte "rompe" le scatole, spostando gli oggetti. In 
particolare, si noti che FIORI e SMOKING possono mutare posizione durante 
la preparazione. Il TAVOLO non si sposta mai, mentre la CENA si sposta
solo ad opera di Ciccio.

Ci sono 4 stanze, ciascuna composta da 8 caselle; la posizione 
delle stanze nello "stack" che compone la casa e' CASUALE; la 
posizione degli oggetti nelle stanze e' CASUALE. La posizione iniziale 
di Ciccio e' CASUALE.

La misura di prestazione e' semplicemente inversamente proporzionale
al numero di turni impiegati prima di finire davanti alla porta.
Penalita' e' assegnata se all'arrivo di renata non si e' davanti
alla porta, cosi' come penalita' e' assegnata per ogni goal che al suo 
arrivo non e' stato raggiunto. I (sotto)goal sono cosi' indicati: 
 1. MEAL_READY
 2. SUIT_UP
 3. TABLE_READY
 4. FLOWERS_TAKEN
 5. ENTRANCE
ogni goal 'j' deve essere raggiunto prima del goal 'i', per ogni 
coppia i,j tale che j<i. L'unica eccezione riguarda FLOWER_TAKEN,
che non e' necessario ottenere prima di ENTRANCE.


NOTE:
 - per preparare la cena, e' sufficiente arrivare sulla casella
   corrispondente. Dopo la preparazione, la cena resta nella sua 
   casella, ma risulta "pronta".
 - per indossare lo smoking, e' sufficiente arrivare sulla casella
   corrispondente. Si noti che lo smoking non e' indossato se si 
   finisce sulla casella che lo contiene ma la cena non e' ancora 
   pronta.
 - per portare la cena sul tavolo, e' necessario tornare sulla
   casella dove essa aspetta "pronta" e prenderla; non puo' essere
   presa se non si ha indosso lo smoking. una volta "presa",
   la cena si sposta concordemente a ciccio: la cena e' portata sul
   tavolo solo se ciccio (vestito di smoking) arriva con essa sulla
   casella del tavolo stesso. Una volta giunti al tavolo, la cena 
   "scompare" dalla rappresentazione e il tavolo si considera 
   "pronto".
 - per raccogliere i fiori e' necessario andare sulla casella 
   corrispondente con lo smoking indosso e il tavolo pronto.
 - per aspettare Renata correttamente, si devono avere i fiori 
   (che si muovono assieme a Ciccio, una volta presi, come
   accadeva con la cena pronta prima che finisse sul tavolo)
   e sostare sulla casella adiacente alla porta di ingresso.

Implementare i seguenti casi:
 - A: statico 
    - 1 istante (turno) per fare un'azione
 - B: dinamico 1
   - 1 istante (turno) per fare un'azione
   - ogni k passi un oggetto a caso si muove, ma solo verso una 
     casella a caso nella stessa stanza.
 - C: dinamico 2
   - 1 istante (turno) per fare un'azione
   - si muovono tutti gli oggetti (o un sottinsieme) ogni k passi, 
     ma solo verso caselle a caso nella stessa stanza.
 - D: dinamico 3
   - come "C", ma gli oggetti possono muoversi verso qualunque 
     casella, anche in altre stanze rispetto a quella in cui si 
     trovano al principio.

Da interfaccia utente deve sempre essere possibile cambiare la
situazione: impostare, quindi, i casi A-B-C-D, oltre che il valore 
di "K", la velocita' della simulazione grafica, e il numero di turni,
a partire da quello corrente, entro cui arrivera' Renata. Inoltre,
deve essere possibile spostare a piacimento gli oggetti mobili.